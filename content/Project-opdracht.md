---
title: Project Opdracht
---

#project-plan

# Context 
Handpicked agencies is een overkoepelende organisatie van bedrijven die zich bezighouden met ICT en ICT-gerelateerde werkvelden zoals; digital marketing, AR/VR, UX design, mobile development en nog meer.

Dit project voer ik uit bij Handpicked lab, deze afdeling van Handpicked agencies houdt zich bezig met het testen en uitzoeken van nieuwe IT innovaties die aansluit bij één of meerdere labels van Handpicked. In dit geval is dit het label genaamd 'Weekend'. 

Weekend is een label van Handpicked agencies die zich bezighoud met taken zoals; Branding, Digital product design en Creative marketing. Weekend is vaak de eerste agency waar klanten terecht komen. Dit komt doordat Weekend thuis is in het kijken wat er precies bij een bedrijf past. Bij het proces van onderzoek doen naar een passend product en wat een klant precies wil ziet Weekend de kans in om dit proces te versnellen of verbeteren met de hulp van AI tools. 

# Project doel
Het doel van dit project is het maken van een soort Toolbox waar meerdere language models te gebruiken zijn die specifiek getraind zijn op data van een of meerdere bedrijven binnen Handpicked agencies. Deze toolbox is erg waardevol om te kijken wat AI zou kunnen beteken voor het proces binnen een bedrijf. Voor dit einddoel is het dus ook belangrijk de modellen te trainen met data van de bedrijven zelf. 

Om de toolbox makkelijk beschikbaar te maken voor iedereen is het handig als deze beschikbaar is in browser via een WebApp. Deze WebApp zou verschillende tools bevatten die door middel van Machine learning modellen die een geformatteerd antwoord geven op basis van een paar ingevulde velden zodat er duidelijke en uniforme antwoorden gegeven worden.

Tegenwoordig gebruiken veel mensen language modellen zoals ChatGPT om te sparren met ideeën en inspiratie op te wekken. Deze modellen geven vaak erg gelimiteerde informatie als antwoord, omdat er niet altijd voldoende context verteld kan worden door privacy of geheimhouding. Als je een model zou kunnen trainen op de bepaalde context van een bepaald bedrijf zou dit kunnen leiden naar een beter uitslag doordat er meer bekend is over het bedrijf en er ook echt gekeken wordt naar hoe het bedrijf in het verleden vergelijkbare problemen heeft opgelost.

Weekend ziet grote kansen voor AI om hun creatieve process aan te vullen. Dit zien ze vooral in de overgang van hun hun concept naar een werkelijk design. Hierbij zou AI kunnen helpen en/of ondersteunen met het bedenken van nieuwe creatieve manieren om een product of service op een creatieve manier te naar de klant toe te brengen. Hier kan geholpen worden door bijvoorbeeld snel linkjes te leggen met eerder projecten of om volledig nieuwe ideeën te generen op basis van de context van een uitgewerkt concept. 

De scope van het project staat verder gedefinieerd in [[requirements]].

# De opdracht
De opdracht deze stage is het maken van een Web applicatie waarin je een of meerdere Language modellen kan gebruiken die getraind zijn op basis van data van een bedrijf binnen Handpicked agencies.

# Randvoorwaarden
Binnen Handpicked Lab is de bedoeling dat er POCs gemaakt worden voor mogelijke integraties van nieuwe technieken. Hierdoor heb ik dus bijna volledige vrijheid in welke technieken ik wil gebruiken. Zelfs als ik betaalde technologieën wil gebruiken zou ik deze mogen gebruiken en worden deze betaald door het lab, als ik betaalde technologieën wil gebruiken moet ik dit eerst goed kunnen onderbouwen.

# Onderzoeksvragen
## Hoofdvraag
Hoe kan Handpicked Agencies één of meerdere AI gebaseerde taal modellen gebruikt die getraind zijn op basis van data van bedrijven binnen handpicked in een vorm die bij hen past?
### Deelvragen
- Waar willen bedrijven binnen Handpicked ondersteuning op basis van taal modellen?
- Welke AI technologieën bestaan al die kunnen toegepast worden voor deze ondersteuningen?
- Wat zijn ethische overwegingen bij het gebruik van AI in een creatief proces?
- Hoe maak ik een applicatie/AI aangepast aan bepaalde toepassingen en gebruikers?

# Eindproducten
Mijn stage project dit semester is op te delen in 3 grote onderdelen. Het maken van de web applicatie, AI modellen trainen en het documenteren. De web applicatie zal bestaan uit twee onderdelen; de front-end panel en een API waar een of meerdere getrainde AI models aangeroepen kunnen worden, het lijkt dus een beetje op een microservices systeem. Voordat de front end gemaakt kan worden moet er nagedacht worden over hoe deze eruit moet gaan zien, dit ben ik van plan te gaan doen door een UX design te maken. 

De AI modellen trainen is een proces met weinig producten, het is wel een proces van meerdere stappen. Het begint allemaal met de data tot op een bepaald niveau te vervormen om er echt mee te kunnen werken. Daarna zal ik een model moeten gaan trainen, dit is iets wat een lange tijd zou kunnen duren en iets wat ook meerdere keren zou moeten gebeuren voordat er een acceptabel resultaat uit komt. 

Verder moet er ook een hoop gedocumenteerd worden binnen dit project. Het begint allemaal bij het documenteren van mijn onderzoek naar verschillende AI modellen of software development frameworks om een goede keuze te maken wat ik wil gaan gebruiken in mijn project. Daarna wil ik documenteren welke stappen ik neem in het trainen van mijn AI modellen. Bij het documenteren van de web app moet ik gaan kijken wat er precies functioneel in moet zitten, daarna moet ik gaan ontwerpen hoe de applicatie in elkaar zit en hoe ik de applicatie ga testen. Dan moet ik gaan kijken hoe mijn applicatie functioneert in deze testen.

![[PBS.svg]]