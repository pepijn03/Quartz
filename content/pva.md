---
title: Plan van aanpak
tags:
  - project-plan
---

# Aanpak
In dit project ga ik werken op een agile Scrum manier. Deze methode komt het best overeen met de manier dat er gewerkt wordt op Handpicked Lab. Om deze methode vorm te geven komt er elke ochtend een stand-up om aan elkaar te laten zien waar we mee bezig zijn en om te bewaken dat iemand niet te lang op een bepaald onderdeel van zijn of haar project blijft hangen. Verder zal er elke twee weken op vrijdag een gezamenlijke demo plaatsvinden van alle leden van het Handpicked Lab, mijn sprints zullen dus bestaan uit 2 weken en elke keer naar de demo toe werken. Om dit systeem te ondersteunen zal ik zelf ook nog een Kanban bord bijhouden voor mijn eigen planning.

![[Agile-software-dev-1.jpeg]]

De probleemdefinitiefase zal bij dit project vrij ingewikkeld zijn. Op het begin van mijn stage stond er nog geen opdracht vast. Dit is iets waar ik zo snel mogelijk naar toe wil gaan werken. Het is in deze tijd belangrijk te gaan kijken wat precies het einddoel is en wat er precies binnen het project valt. Hiervoor zou ik graag regelmatig contact hebben met mijn stakeholder(s) om er precies achter te komen dat wat ik aan het maken ben ook echt overeenkomt met wat ze verwachten en willen.

Tijdens mijn project ben ik al van plan om mijn project lokaal te gaan hosten, dit zou er voor moeten zorgen dat de afrondingsfase erg soepel verloopt. De repository waarop ik mijn versiebeheer ga doen staat ook al intern bij het bedrijf. De combinatie van deze twee factoren zou er voor moeten zorgen dat ik niet echt meer een afrondingsfase nodig heb.

# Onderzoeksmethoden
Binnen de ICT research methods vind ik de research patterns het meest interessant dus zal ik ook focussen hoe ik deze verwerk in mijn onderzoek. Bij elke onderzoekspatroon ik van plan ben te gebruiken zal ik een toelichting geven waarom ik deze ga gebruiken binnen mijn stage opdracht.

### Clarify focus and Scope
Aan het begin van mijn stage is het doel van mijn project nog niet helemaal duidelijk en zal ik moeten gaan kijken naar wat er precies verwacht wordt van mij en dit project. Het is belangrijk om te gaan kijken naar wat de stakeholders willen en daarna dit te visualiseren en terug te koppelen om een goed idee te krijgen over het doel van het project.

![[555px-ClarifyFocusAndScope-How.png]]

### Choose fitting tehcnology
Op het gebied van AI en web development is er al heel veel onderzoek gedaan en producten gemaakt. Ik ben niet van plan om in mijn stage het wiel opnieuw uit te vinden, hierdoor zal ik dus gebruik moeten gaan maken van technologieën. Wel moet ik kritisch zijn op welke technologieën ik wil gebruiken om bij een goed eindproduct te komen. 

![[555px-ChooseFittingTechnology-How.png]]

### Realise as required
Mijn eerste doel in dit project zal zijn om aan de minimum eisen te voldoen om dit project op lijn te krijgen met de verwachtingen van de stakeholder(s). Hiervoor zal ik regelmatig contact houden met de betrokken partijen en ook de mijlpalen van mijn project aan ze laten zien, zodat ik ze niet kan verbazen met een product waar ze niet per sé op zitten te wachten.

![[555px-RealiseAsRequired-How.png]]

### Realise as an expert
Nadat ik mijn project heb uitgewerkt tot een niveau waar de stakeholder(s) tevreden zijn met het product, zal ik gaan kijken naar wat ik er nog meer toe zou kunnen voegen om ze te verbazen met wat er allemaal binnen het project nog meer mogelijk was. Hiervoor zal ik verder gaan kijken naar de eisen die opgesteld staan aan het begin van het project.

![[555px-RealiseAsAnExpert-How.png]]

# Leeruitkomsten

## LO1: Professional duties
### Inhoud leerdoel:
Tijdens deze stage is het erg belangrijk dat er bepaalde stappen genomen worden in de loopbaan van dit project. Deze stappen zijn:
1. Analyse; doe onderzoek naar wat het probleem precies is en hoe je deze wil gaan oplossen
2. Design; maak een plan om het probleem op te lossen.
3. Realiseer; voer het plan uit om het probleem op te lossen.
4. Feedback; vraag aan jezelf en andere of deze oplossing is wat je verwacht en wat je eruit wil halen. Ga als het moet weer terug naar stap 3.
5. Beheer en valideer; kijk naar hoe je je product beheert om beschikbaar te stellen en hoe je de kwaliteit van je product valideert. 

## LO2: Situation-orientation
### Inhoud leerdoel:
Het is belangrijk dat voordat je begint aan een project goed na te denken of iets het waard is om te maken, dit doe je door te kijken hoeveel mensen er interesse of baat hebben aan het mogelijke eindproduct. Binnen dit semester is het ook belangrijk om te gaan kijken of het project ook wel echt op niveau is en ook daadwerkelijk haalbaar is om hier resultaat met te krijgen. Doordat er een tijdslimiet aan dit semester zit is het ook heel belangrijk om goed te gaan plannen, dit is iets waar je voordat je begint aan het product begint een goed idee over moet hebben. Dit is om de kwaliteit van het eindproduct te kunnen bewaren. 

## LO3: Future-oriented organisation
### Inhoud leerdoel:
In dit semester moet je analyserend doelen stellen richting passende vereisten en eindproducten. Deze analyse moet op een duidelijk opgebouwde manier zijn. Verder moet er goed gekeken worden naar wie of wat er betrokken is in de context van je projecten en of deze context klaar is voor mogelijke toekomstige veranderingen.  Ook moet er rekening gehouden worden met de sociale en ethische vlakken van je context.

## LO4: Investigative problem solving
### Inhoud leerdoel:
Het is belangrijk dit semester kritisch te kijken naar verschillende perspectieven binnen ICT opdrachten. Dit moet je doen door het identificeren van een duidelijk meetbaar einddoel opgesteld moet worden. Dit einddoel moet op een passende manier bereikt worden met een passende oplossing door middel van een oplossing of nieuwe innovatie.

## LO5: Personal leadership
### Inhoud leerdoel:
Het is belangrijk om voor jezelf doelen te kunnen stellen en een manier vinden om te weten wat je moet leren en doen om bij je gewenste einddoel te komen, dit doe je door middel van bijvoorbeeld feedback of zelfreflectie. Dit betekent dat je ook moet weten wat er goed voor jezelf werkt als methode van leren of werken. Ook moet je kansen om te leren pakken en verantwoordelijk nemen voor je eigen acties.

## LO6: Targeted interaction
### Inhoud leerdoel:
Dit leerdoel gaat vooral over de sociale interactie binnen een ICT project. Dit toon je aan om met betreffende teamgenoten of stakeholders op een besproken manier samen te werken en communiceren.

# Opdeling van het project
Binnen dit project zullen er meerdere faseringen plaatsvinden, veel dan deze fases zullen overlappen doordat er veel onderzoek gedaan moet worden, maar deze hoeft niet compleet te zijn om al te beginnen aan het product. De faseringen in dit project zullen niet genummerd worden, omdat er geen hiërarchie bestaat en er meerdere fasen tegelijk kunnen plaatsvinden binnen dit project.

## Probleemdefinitie fase
Dit is de eerste fase in het project, deze wordt dus ook gebruikt om een goed idee te schetsen over wat het einddoel is van het project en wat daar allemaal bij komt kijken. Het einddoel is iets wat je moet bespreken met de meerdere stakeholders die van toepassing zijn in dit project. Verder is het ook belangrijk om een scope te bepalen zodat je ook een beter idee krijgt van wat de limiet is van een project zodat niemand onrealistische hoge verwachtingen heeft van het eindproduct. Deze fase is dus gericht op het uitzoeken van wat het project precies inhoud.

## Designfase
Voordat je echt kan gaan beginnen met het bouwen van een product moet je goed nadenken over hoe je het in elkaar wil gaan zetten. Een vaag idee zal niet genoeg zijn om gericht naar een eindproduct toe te werken. Binnen deze fase ga je dus, zoals de naam al zegt, ontwerpen maken voor je eindproduct. Dit zou van alles kunnen zijn, je zou bijvoorbeeld een grafisch ontwerp kunnen maken van je website of een netwerk diagram om na te denken over hoe je een webapp zou hosten. Deze ontwerpen zijn ideaal om aan stakeholders of een product owner te laten zien als een extra goedkeuring zodat je weet dat je op het goede pad zit. 

## De development cyclus
In dit project heb ik meerdere producten waarbij ik de development cyclus zal moeten doorlopen. Het is niet handig om eerst alle onderdelen van het project grondig te onderzoeken voordat je begint aan het maken van een design. Hierdoor zal ik dus meer rondom de  producten plannen dan de onderdelen van deze cyclus.

![[dev-cycle.jpg]]

## Verslagleggingsfase
Tijdens deze stage zal ik goed bij moeten houden hoe het proces er precies uit zag om bij mijn eindproduct te komen. Dit zal ik gaan doen in de vorm van een portfolio. Dit zal een realistisch rapportage worden in plaats van een strak plan of een herhaling van mijn planning. Het doel hiervan is dat er een persoonlijk document komt om echt aan te tonen wat mijn valkuilen of uitblinkende momenten waren binnen de stage. Dit zou ik kunnen gebruiken om te laten zien wat voor vooruitgang ik heb geboekt op het gebied van professionele ontwikkeling en hoe ik om ben gegaan met tegenslagen in de loopbaan van dit project.

## Afrondingsfase
In deze fase ga je naar de eindoplevering toe werken. In deze vase ga ik dus de allerlaatste loodjes leggen en zorgen dat mijn portfolio compleet is. Verder ga ik in deze fase ook voorbereiden op de oplevering door een eindpresentatie in elkaar te zetten om te zorgen dat ik een goede demo kan neerzetten tijdens de oplevering.

# Tijdplan
Om er zeker van te zijn om tot een acceptabel eindproduct te komen is het belangrijk dat er wordt gekeken naar hoe je je tijd gaat besteden binnen een project. Hiervoor heb ik een overzicht gemaakt waar je kan zien hoe ik dit project in deel binnen dit semester. Om het voor al mijn begeleiders helder te houden heb ik de week nummers van dit Fontys semester en de sprint genummerd zoals we die aanhouden binnen Handpicked Lab.

| Fasering           | product                          | week nummer (Fontys) | sprint nmr |
| ------------------ | -------------------------------- | -------------------- | ---------- |
| Probleemdefinitie  | Project plan & requirements      | 1 - 2                | 1          |
| -                  | Ontwikkel omgeving opzetten      | 3                    | 2          |
| Development cyclus | Front-end / levende wireframe    | 4 - 6                | 2/3        |
| Development cyclus | Onderzoek AI modellen            | 7 - 8                | 4          |
| Development cyclus | prototypes geschikte AI modellen | 9 - 10               | 5          |
| Verslaglegging     | portfolio                        | 10 - 18              | nvt        |
| Development cyclus | Gekozen model verder uitwerken   | 11 - 12              | 6          |
| Development cyclus | Model fine tunen                 | 12 - 13              | 7          |
| Development cyclus | model naar API vertalen          | 15                   | 8          |
| Afrondingsfase     | eindpresentatie                  | 16                   | 8          |
| uitloop            | -                                | 17 - 18              | 9          |
