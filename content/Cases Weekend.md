---
title: Cases-Weekend
tags:
  - weekend-data
---


Een idee voor een van de tools in de toolbox was het kunnen leggen van linkjes tussen nieuwe projecten en eerder uitgevoerde cases. Hierdoor zou je snel inspiratie kunnen opdoen zonder zelf te gaan moeten zoeken naar cases met dezelfde thema's. Hiervoor heb ik natuurlijk wel de cases nodig, dus ben ik op zoek gegaan naar interessante cases om heir een lijst van op te stellen. De cases die ik verzameld heb zij een combinatie van de cases van een van mijn stakeholders Weekend en cases van bedrijven die Weekend ziet als concurrentie. De cases die ik verzameld heb komen allemaal van de websites van de bedrijven en sommige hiervan heb ik laten samenvatten door ChatGPT.

# Cases weekend

Nespresso: De wereld van Nespresso koffie, de boetieks en digitale technologie in één vurige melange. What's not to love?

Allemaal in dienst van onze ultieme CX ambitie. Onder de motorkap gebruiken we de kracht van personalisatie om bezoekers te helpen met het vinden van de juiste producten. Aan de voorkant leren we van onze klanten door te meten, te vragen en suggesties te doen. Een samenspel tussen de Handpicked Agencies zorgt dat we op techniek, performance, branding en conversie elke dag de juiste snaar raken.

We bouwen aan deze sterke digitale merkbeleving door de gebruikers van Nespresso.nl altijd de meest waardevolle oplossing voor te schotelen. Techniek, data en ontwerpkeuzes in dienst van de klant. Altijd. Wij vinden dat het bestellen van je volgende Nespresso koffie net zo leuk mag zijn als je eerste bakje op zondagochtend, en dat je bestelproces zo snel moet zijn als het zetten van je Lungo.

Mexicano: Meer smaak, meer avontuur en meer karakter. Mexicano is meer van alles en is daar trots op. Net als wij eigenlijk.

Meer avontuur in de friettent. Een uitdaging waar we met Weekend al een aantal jaar onze tanden inzetten. Voor Mexicano verzorgen de merkidentiteit, de doorontwikkeling, campagnes en activaties in de Benelux richting consument en snackbar. We schrijven, we ontwerpen, geven richting en activeren één van de sterke snackmerken op alle niveau's.

Merkstrategisch en tactisch in een disruptieve middelenmix die meer is dan de zoveelste promotiemix. We zijn tenslotte geen frikandel?! Ook in onze kanalen zijn we altijd meer. En hadden we al verteld dat we er een vuurspuwende chihuahua bij bedachten om de Mexicano Mini te vertegenwoordigen? Hoe konden we ooit zonder...

Amphia: Het paradepaartje van gezondheid in Breda en omgeving. Een betere match met het healthcare hart van Weekend kan bijna niet.

Hartchirurg zullen we misschien nooit meer worden en met een rol verband weten we in de praktijk vooral tijdens carnaval raad, maar wanneer we als creatieve breinen de wereld een stukje gezonder kunnen maken, is voor ons het Weekend geslaagd.

Samen met onze buddies van E-Sites rocken we zorgcommunicatie en healthcare innovatie al jaren keihard, maar als je dat mag doen voor hét zorginstituut van je eigen regio dan zijn wij natuurlijk trots als een arts met zeven stethoscopen.


# Cases concurrenten

Freshhead, YougOnes: Samen met start-up YoungOnes, ontstaan vanuit uitzendorganisatie YoungCapital, ontwikkelden we een digitaal platform om freelancers te koppelen aan kortdurende klussen van mooie organisaties in de horeca, retail, logistiek of eventbranche. Een slimme en snelle manier van vraag en aanbod bij elkaar brengen, die vanaf dag één een schot in de roos blijkt te zijn.

“Je kunt heel lang nadenken over wat er zou kunnen gebeuren, maar je weet het pas zeker als je het test,” aldus strateeg Roel Tuerlings. “Onze filosofie was daarom: we zetten zo snel mogelijk een prototype van zo’n marketplace online en we kijken of het werkt.” Soortgelijke software lag al bij Freshheads op de plank, dus: hop - onderzoeken of het technisch werkt en wat het in de markt doet. Zo gezegd, zo gedaan. In Tilburg werd een aantal opdrachtgevers gevraagd om het platform te testen, samen met freelancers uit het netwerk van YoungCapital. Roel: “Al snel bleek een marketplace waar freelancers en opdrachtgevers met kortdurende klussen elkaar ontmoeten inderdaad een gouden kans in de markt te zijn. We konden meteen door: opschalen, software finetunen en blijven monitoren wat er gebeurt.”

IN10, Netwerk Oorlogsbronnen: Oorlogsbronnen heeft als doel de verspreide bronnen over en uit de Tweede Wereldoorlog in het toenmalig Koninkrijk der Nederlanden digitaal beter vindbaar en bruikbaar te maken. Ze wil een duurzame bijdrage leveren aan het digitaal doorgeven van verhalen over de oorlog aan nieuwe generaties. Om hiermee te zorgen dat de Tweede Wereldoorlog ook in de toekomst een moreel ijkpunt blijft voor hoe we kijken naar de rechtsstaat en de democratie.

De oorlog is vastgelegd in miljoenen foto’s, objecten, brieven, administraties, dagboeken, affiches, krantenberichten, filmbeelden, en meer. Deze ‘stille getuigen’ komen uit collecties van meer dan 250 organisaties in binnen- en buitenland. Oorlogsbronnen.nl verbindt en geeft context aan deze informatie door het te koppelen aan gebeurtenissen, plaatsen, personen en thema’s en dit op een verhalende manier te presenteren. Op deze manier brengt het platform de oorlog dichtbij.

IN10, NPO: Nederlanders tussen de 18 en 40 jaar zoeken gemiddeld 3 keer per dag online naar kennis en weetjes. Het platform stelt gebruikers in staat op elk gewenst moment kennis op te doen via beknopte stories met unieke content afkomstig uit de videocollectie van de publieke omroepen. NPO Kennis, dat onder redactie staat van de NTR, scheidt feiten van fabels en heeft als doel het publiek te helpen het nieuws en de wereld om hen heen beter te begrijpen.


Hoppinger, Bibliotheek Aanzet: Bibliotheek AanZet en Hoppinger werken samen aan het "Virtuele Bibliotheek Platform", een project om de bibliotheek te transformeren naar een centrum voor persoonlijke ontwikkeling. In de komende tien jaar streven ze ernaar een innovatief platform te creëren voor kennisontwikkeling, waarin delen en leren centraal staan. Door een moderne architectuur en een headless Drupal-website te ontwikkelen, verschuift de focus van boeken lenen naar een breed scala van activiteiten. Het project integreert online en offline, versterkt de maatschappelijke rol van de bibliotheek en stimuleert een 'leven lang leren'.
