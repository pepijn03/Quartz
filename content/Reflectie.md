---
title: Reflectie
---
Het is belangrijk om terug te blikken over een proces om te kunnen zien waar je verbeterpunten liggen. Daarom ben ik van plan om halverwege en aan het einde van mijn stage te reflecteren op mijn prestaties tot dat punt. Deze momenten komen mooi overeen met de assessment van mijn bedrijfs begeleider, deze kan ik dus ook goed meenemen in mijn reflectie. De reflectie aan het einde van de stage wil ik gaan opdelen in twee delen, een reflectie op de loopbaan van het project zelf en een reflectie op wat ik allemaal geleerd heb dit semester.

# Reflectie project (Halfway)
Mijn stage bij Handpicked Lab is mijn eerste ervaring met het werken in het ICT werkveld. De bedrijfscultuur binnen Handpicked bevalt me erg goed, door de meerdere bedrijven werken er verschillende soorten mensen en praat je soms ook met niet-ICTers wat ik erg op prijs. Daarnaast hangt er een erg informele sfeer, dit vind ik persoonlijk erg fijn werken, je kan iedereen gewoon aanpreken wanneer je hun nodig denkt te hebben. 

Wat ik soms wel mis in mijn stage is dat ik niet echt mee kan werken in bestaande processes van het bedrijf. Dit komt volgens mij doordat Handpicked Lab heel kleinschalig is, er zijn maar 3 vaste werknemers naast de stagairs. Deze werknemers zijn vaak bezig met experimenten die expertise eisen. Vaak is het dat je binnen een stage ook taken hebt naast de stage opdracht, maar die heb ik bijna niet. Hierdoor ben ik eigenlijk de hele week bezig met mijn opdracht. Dit vind ik niet verschrikkelijk omdat ik mijn opdracht leuk vind, maar ik had ook wel graag wat werkervaring op gedaan.
# Reflectie project (Einde)
Er zijn dingen in mijn eindproduct waar ik trots op ben en er zijn ook dingen die ik een volgend project anders zou aanpakken. Een van de dingen waar ik erg tevreden mee ben is de manier waarop ik mijn applicatie heb opgebouwd. De concepten die ik gebruikt heb de code te schrijven vind ik erg passend op het product, niet te ingewikkeld en goed onderhoudbaar. Zo zitten er geen technieken die ik in mijn applicatie hebben moeten forceren in een manier dat mij meer werkt kost dan onderhoudbaarheid oplevert. Zo heb ik niet bewust concepten zoals SOLID en OO niet te nauw toegepast, maar wel concepten zoals route-controller structuren toegepast. Hiervoor heb ik gekozen omdat, dit het beste in mijn bestaande code paste en hier ook geen eisen aan gesteld waren.

Verder ben ik trots op de manier hoe ik me verdiept heb in de technologieën die ik nodig had voor dit project. Dit is de eerste keer dat ik gewerkt heb met de integratie van AI. Dit was voor mij veel interessanter dan de gemiddelde school opdracht waar ik alleen een applicatie maak die met een database communiceert. Dit zorgde ervoor dat ik een stuk meer voldoening uit het project haalde. Wel miste ik soms een stukje afwisseling in mijn dagelijkse taken. Bijna alle dagen was ik bezig met het realiseren van de applicatie.

Wat ik een volgende keer beter zou willen doen was het volledig helder krijgen van de requirements en een duidelijke rangorde maken van de requirements. Het was soms moeilijk om concreet een volgende stap te hebben en dus ook een concreet einddoel. Dit is iets wat er voor zou zorgen dat ik volgende keer betere prioriteiten heb en beter weet wanneer iets het waard is om meer tijd aan te besteden op bepaalde momenten,

# Persoonlijke reflectie
Op mijn stageplek heb ik voor het eerst werkervaring opgedaan in het werkveld waar ik later in wil gaan werken. Dit was voor mij erg leerzaam en vond ik het ook erg leuk om bij Handpicked agencies stage te mogen lopen. Een van de dingen waar ik moeite mee had in de stage was de hoeveelheid vrijheid die ik gekregen heb in mijn stageperiode. Mijn project werd alleen door mij uitgevoerd en ik was dus ook eindverantwoordelijke en ik moest beslissingen maken over waar het project heen ging. Dit ging meestal wel goed, maar niet altijd. 

Een van de dingen die ik interessant vond was het gebruiken van open source LLMs, maar uiteindelijk was deze oplossing niet geschikt voor mijn project. Voordat ik bij die conclusie kwam bleef ik een beetje hangen in het proberen om open-source modellen op niveau te krijgen terwijl het beter was geweest om meer te gaan kijken naar andere oplossingen die wel op niveau waren. Hierdoor ben ik wel wat tijd verloren die ik had kunnen gebruiken om uiteindelijk bij een beter eindproduct te komen. 

Verder vond ik het ook moeilijk om het hele semester aan dezelfde opdracht te moeten werken. Het was best een uitdaging om elke dag gemotiveerd te blijven om aan het project te werken, zeker als de dingen die ik aan het uitproberen ben niet heel veel voortgang opleveren richting mijn eindproduct. Ook had ik communicatief wat beter kunnen zijn in mijn stage. Soms liep ik vast, maar in plaats van op een gegeven moment hulp vragen wilde ik het per se zelf oplossen. Dit komt deels doordat deze manier van werken vanuit vanuit mijn vorige semesters op school erg normaal is, maar in de context van een bedrijf niet als normaal gezien wordt. Het was soms dus uitdagend om mijn werkwijze aan te passen aan de nieuwe situatie waar ik in zit.

Om mezelf aan het werk te houden wanneer de motivatie laag was heb ik meerdere dingen geprobeerd, zoals veranderen van werkplek thuis of op locatie en het wat aanpassen van mijn werktijden. Zo weet ik van mezelf dat ik prima tot wat later op de dag aan de slag kan gaan en dan ook wat langer door blijf gaan. Om voor mezelf wat ruimte te creëren in mijn project heb ik ook meters gemaakt wanneer ik wat extra motivatie had, zo ben ik soms in de avond verder gaan werken om iets af te krijgen toen ik daar zin in had om te compenseren met een andere dag waar ik minder productief was. 

Een van de eerste keren dat ik goed ben gaan reflecteren op mijn stageperiode was halverwege de stage toen er een bijeenkomst was voor alle huidige stagairs. Hiervoor moesten we een korte vragenlijst invullen over hoe we onze stage tot dat punt hadden ervaren. Dit is ook waar de meeste punten van mijn eerste reflectie vandaan komen. Na het schijven van die reflectie heb ik reflecteren eigenlijk constant in mijn achterhoofd gehouden, wanneer er iets gebeurde waarvan ik dacht dat het een volgende keer beter zou kunnen schreef ik dit op. Dit zorgde ervoor dat ik beter nadacht over hoe de stage verlopen was, wat een volgende keer beter kon en wat ik allemaal geleerd heb.

Mijn stage periode heb ik als erg prettig ervaren en heb ook veel geleerd. De dingen die ik vooral prettig vond was de open sfeer van het bedrijf en dat ik de opdracht oprecht interessant vond. Vooral heb ik veel geleerd over het integreren van AI in webapplicaties, ik was op zoek naar een manier van web development waar je meer maakt dan applicaties die dingen in databases zetten en eruithalen. Dus ben ik hier tevreden mee. Wel zou ik een volgende keer stage willen lopen in een groter team, want dit zou ervoor zorgen dat ik ze ook echt ga zien als collega's en niet alleen als de bedrijfsbegeleiders van mijn stage. Verder zou ik eerder aan de bel trekken als ik ergens mee vastloop of als iets erg veel tijd kost. In dit project dacht ik dat het waarde had om er zoveel tijd in te stoppen, wat uiteindelijk niet zo bleek te zijn.